13

videtur, num fragmentis illis liceat uti ad graecorum
poetarum verba restituenda. .
i Manifestum est, alteram lectionum illarum natam
esse ex verbo margini ascripto, quare ea Euripiden
putanda est, quae facilius talis explicationis ansam dare
potuit. Quae mihi reputanti persuasum est, ab Euripide
scriptum esse δεσποίνης, quod receperunt Weil. et
Kirchhoff. in ed. a. 1867.

His praemissis jam ipsas scholiorum varias lectio-
nes accuratius examinemus.

 

 

1. De variis lectionibus quae in antiquis
explicationibus latent.

Ad quaenam verba singulae interpretationes refe-
rendae sint, conjectura nos assequi necesse est. Qua
in re nisi summam adhibeas cautionem, periculum est,
ne tantum absit, ut poetae verba emendeS‚ ut depraves,

Quod cum ita sit, operam me non esse perditurum
puto, si paucis exponam, quae mihi in hac quaestione
maxime esse observanda videantur.

Atque primum animum intendas necesse est ad
rationem, qua singulis locis poetae verba explicentur,
utrum interpres singula minus respiciens totius loci
adumbret sententiam an artius accuratiusque sequatur
verba explicata. Quod cum neglexisset, in errorem in-
cidit Elmsleius, qui Med. 86. pro τοῦ πέλας scribendum
esse ratus τῶν πέλας conjecturae suae argumentum
petivit ex verbis scholii, quae sunt οἷον ἄρτι ἔγνωκας
ὅτι ἑαυτοὺς μᾶλλον φιλοῦσιν ἢτούς πέλας. Fugit homi-
nem doctissimum‚ ab interprete pluralem numerum
(τούς πέλας) positum esse, quia antea pro singulari

