22
V„ 526 sq. 2

σοὶ δ’ ἔστι μὲν νοῦς λεπτός, ἀλλ’ ἐπίφθονος
λόγος διελθεῖν, ὦς Ἔρως σ’ ἠνάγκασε κτλ.

Schol. 529: ἄλλως. ἐμὸς λόγος, φησι, λεπτὸς μὲν,
ἐπίφθονος δὲ, τουτέστι φθονηθησὸμενος μὲν, δυνάμενος
δὲ διαδῦναι παντὸς τοῦ ἰσχνοῦ. Quam interpretationem
secutus Hartungus l. a. p. 253 conjicit scriptum fuisse:

δ δ’ ἔστι μέν μοι λεπτὸς, ἀλλ’ ἐπίφθονος κτλ.
quae verba Weilius recepit

Nec potest negari, explicationem illam, nisi falsam
eam esse putaveris, ad haec fere verba esse referendam.
Neque tamen sequitur, haec esse Euripidea, cum verbo-
rum, quae in codicibus servata sunt, multo aptior sit
sententia. Nam si revera ea, quae ei tribuit Hart ‚ Jason
diceret, haud ita callide rem institueret. Ea enim quae
affert ad Medeae erga ipsum merita elevanda tantum
abest, ut argute excogitata esse necesse sit, ut multo
majorem habeant auctoritatem, si perfacilia sint cognitu.
Contra optima verborum in codicibus traditorum est
sententia, quam homines docti mihi non satis perspe-
xisse videntur. Est autem haec fere: Tu quidem, quae
est sagacitas tua, facile intelligis, qua re commota me
servaveris (vim dico invictam amoris), sed taedet te
hoc confiteri.

Verba igitur quae sunt ἐπίφθονος λόγος διελθεῖν
spectant ad ea, quae Medea consilio non commemora·
vit, falso referuntur a Klotzio et Bauero (l. a, p. 15)
ad Jasonem. Ad quam mea quidem sententia veram
explicationem ducimur eis quae antecedunt ἐπειδὴ καὶ
λίαν πυργοῐς χάριν. Quae ipsa nimia beneficiorum
aestimatio posita est in eo, quod Medea se sponte
Jasonem e periculis eripuisse simulaverit, dissimulaverit
veram beneficiorum causam, quippe quam exponere ei
sit λόγος ἐπίφθονος διελθεῖν. Eadem jam fuit sententia

