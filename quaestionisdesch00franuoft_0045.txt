41

lectiones exstitisse in autographo, superare igitur aetate
verba quae in codicibus nunc leguntur. Quare ex
singulorum locorum natura constituatur necesse est,
quid. quoque loco sit judicandum. Quod cum ita sit,
mea quidem sententia praeferendum est δώσει, quod
legitur in codicibus. Nam notio verbi πεποιθέναι non
quadrat in ea quae antecedunt (cf. quae annotat Wei-
lius) , contra optime convenit cum verbo φεύξεσθαι.
Ea autem difficultas, in qua haeret Herm. Adnott.
p. 399, in eo illa quidem posita, quod interrogatio
nulla particula superioribus annectitur, ne scholiorum
quidem lectione recepta tollitur⁵

Ceterum cum vv. 1288. 89 nihil novi contineant,
sed repetant sententiam trium qui antecedunt versuum
aliis verbis eisque satis frigidis, non temere mihi videor
conjicere, versus illos esse interpolatos, —-

De V. 1298 vide quae supra exposuimus p. 15. -

ll. Andromacha.

Androm. V. 24 supra tractavimus p. 14.

τὰ κράτος δέ σ’ ἔπεισι.

In omnibus codicibus legitur δέ σε πείσει. Sola
scholia verae scripturae vestigia continent, id quod pri-
mus perspexit Gr. Hermannus, qui verba ἀντὶ τοῦ κατα-
λήψεται κράτος non quadrare in verba σὲ πείσει, sed
referenda esse ad σ’ ἔπεισι recte intellexit. Qua de re
omnis tollitur dubitatio verbis quae servata sunt in
cod. A: ἀντὶ τοῦ οἱ δεσπόται κατὰ σοῦ ἐλεύσονται. Quid

de varia lectione κρατοῦν pro κράτος judicandum sit,
exponemus infra p. 62.

