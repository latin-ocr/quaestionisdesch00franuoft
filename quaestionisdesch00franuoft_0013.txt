9 ,

quod nostrae {aetatis hominibus vel sagacissimis haud
raro accidisse constat ¹). Nec profecto ratio, qua scholia
composita sunt, tale ‚ingenium redolet. Valet fortasse
Kirchhoffii sententia de lemmatis, de interpretationibus
secus judicandum est.

Deinde liceat paucis illustrare ea, quae exponit
Schenkelius Philol. 20. p. 306. Etenim vituperat Kirch-
hosfium, quod nimis constanter optimorum codicum
auctoritatem sequatur, negligat deteriores, etiamsi quae
in eis legantur, melioris sint notae. Eadem disputat
Nauckius, Stud. Eurip.2) II. p. 1⁸27, qui codicum alterius
κ classis imprimis in Troadibus magnam esse auctorita-
tem exemplis allatis demonstrat (cf. II. p. 63).

Quae sine dubio vera sunt. At cum constet, libros
qui sunt ABG derivatos esse e codice tertio decimo
seculo antiquiore, sed illo a Byzantino quodam gram-
matico multis locis interpolato, ambiguum est, si qua
eorum lectio habet quo commendetur, utrum conjecturae
debeatur, an ipsa recepta Euripidis verba restituantur.
Quamquam vix credibile est, a Byzantino illo multa
profecta esse, quae pro Euripideis possint haberi.
Summam autem eis conciliari auctoritatem apertum est
eis locis, quibus scholia in optimis libris ascripta res—
piciant ea, quae nunc solis in codd, ABG vel in uno
ex eis leguntur.

Cujus consensus exempla e Med. et Andr. collecta
afferam haec:

Med. 106: C ἀνάξει , schol. a: ἐὰν δὲ γράφηται
ἀνάξει, quod licet non prorsus rectum sit, tamen ad
verum proxime accedit (V. infra p. 17.).

 

1) Cf. Schneidexv. Gott. gel. Anz.1853. 1. p. 724. Nauck. Neue
Jahrb. f. Phil. u. Pad. 1854. 69. p. 622. V. infra p. 40.

2) Quae edita sunt in Memoires de l'Academie de St.. Peters-
bourg, ser. VII. tom. Ι. n. 123 tom. V. n. 6.

