‘29

Primus Nauckius l. a. p. 126 in eo offendit, quod
Athenienses tamquam bestiae dicuntur sapientiam terra
editam depascere. Quare delenda csse censet verba
κλεινοτάταν σοφίαν. Verum enim vero meliora potuit
edoceri verbis scholii 826: ἡ σύνταξις οὕτως, ἀπὸ ἄπορ-
θήτου χώρας. Jam Elmslejus eum qui haec scripsit
legisse suspicatus est ἄπο φερβὸμενοι, sed Weilius pri-
mus scholii ope verba ita restituit, ut commate quod
dicitur posito post ἄπο, ipsam praepositionem referret
ad ea quae antecedunt: θεῶν παῖδες χώρας ἄπο. Nec
non accedit huic sententiae auctoritas quaedam ex eis
quae in scholio sequuntur: τὸ δὲ φερβὸμενοι κτλ., unde
apparet praepositionem olim sejunctam fuisse a verbo

φερβόμενοι.
V. 831 sq. :

τᾷ σοφίᾳ παρέδρους πέμπειν ἔρωτας,
παντοίας ἀρετᾶς ξυνεργούς.
Schol. 836: λέγουσι δὲ τὴν Ἀφροδίτην ......
ἐξαποστέλλειν τούς ἐπὶ πᾶσαν σοφίαν ὁδηγοὺς ἔρωτας.
Quibus ex verbis Hartungo effici videtur, pro τᾷ
σοφίᾳ . . . . ἔρωτας scriptum fuisse: τοὺς σοφίᾳ . . . .
ἔρωτας. Quam suspicionem etiamsi prorsus certam esse
vix putaveris, tamen sententia ita commendatur illud
τούς, ut sine ulla dubitatione sit praeferendum. Nam
cum constet Euripidem, quam proxime accedentem
ad Platonis de amore doctrinam, discrevissel) a cor-
poris amore alterum illum, omnis sapientiae parentem,
apparet de hoc certo amoris genere eo de quo agimus
loco esse cogitandum, praesertim cum addatur παντοίας
ἀρετᾶς ξυνεργούς. ’

 

 

1) Cf. fragmentum Dietyis, quod affert stobaeus Eel. 1, 9, 4,
272. (Dind. Poett. scen„ frgm. 342.) —

