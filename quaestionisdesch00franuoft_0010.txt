6

non omni ex parte respondit ยน), cum neque quae nova
continebat tot tamque bona essent quam speraverant
homines docti, neque Byzantinorum ineptiae secretae
essent a copiis doctrinae vere Alexandrinae 2), tamen
non potest negari, Dindorfium dc Euripide optime
meruisse, utpote qui haud pauca bona scholia in me-
dium protulerit, multa ex meliorum codicum auctoritate
emendaverit, denique codicum signis additis significa-
verit, unde quaeque sint petita. Quae cum ita sint,
jam multo certius atque constantius antiquis illis inter-
pretationibus in re critica licet uti. Nihilominus etiam
nunc cavendum est, ne nimiam eis tribuamus auctori-
tatem, sed quam cautissime agendum, ne vel corruptas
vel parum accuratas vel prorsus falsas interpretationes
secuti poetae verba vitiemus potius quam emendemus,

Qua-in re cum haud raro homines doctos errasse
viderem, operae me pretium esse facturum putavi, si
omnibus locis, quibus scholia in Euripidis verbis resti-
tuendis nobis emolumento aut revera sunt aut esse
facile videntur, congestis singulisque examinatis efficere
conarer, ut certius atque accuratius de eorum in re
critica usu posset judicari. Omnes autem fabulas,
quarum antiqui commentarii aetatem tulerunt, una cum
his ipsis hoc modo pervestigare quia nunc non licuit,
Medeam et Andromacham elegi, de ceteris postea actu-
rus, ubi otium nactus ero.

Atque instituam hanc quaestionem ita, ut primum
componam atque perscruter ea artis criticae subsidia,
quae e scholiorum in> Medeam et Andromacham inter-
pretationibus petita sint vel peti possint, deinde exami-
nem ea, quae nobis suppeditent lemmata scholiis prae-

1) Cf. Schenkl. Philol. vol. 20. p. 500.
โถ2.) Of. Dind. Praef. p. XXVIII. sq.

