Priusquam ad singulas scholiorum varias lectiones
examinandas transeamus, pauca praemittenda sunt,
quae, si aequos nos praestare judices studemus in scho-
liorum auctoritate ponderanda, non licet negligere.

Atque primum quidem consideranda sunt, quae “
disputat Kirchn Praef. Med. Berol. 1852. p. 42. Is
enim auctorem incertum ¹) arbitratur scholia ad poetae
verba ab ipso compluribus libris collatis constituta ita
accommodavisse, ut quae in eis inveniantur variae
lectiones, eas omnes certum sit fuisse in autograph03
quare non posse fieri, ut scholiis usi ultra autographi
fidem ascendamus.

Quae sententia nullo modo potest probari. Nam
fac, - illum revera hoc sibi proposuisse propositumque
summa cum diligentia peregisse, tamen non dubitabis,
quin haec ei res parum prospere cesserit, nisi forte
putas, eum fuisse hominem acutissimo praeditum ingenio,
quem nulla omnino fugerit scholiorum varia lectio, id

1) Sic liceat nominare eum, qui et scholiorum corpus, quus
reliquiae ad nostram aetatem pervenerunt, composuit et compluribus
libris collatisboperam dedit poetae verbis restituendis. Cf. subscrip-
tiones, quae exstant in fine Medeae fabulae: Τέλος μηδείας εὐ-
ριπίδου. πρός διάφορα ἀντίγραφα διονυσίου ὁλοσχερὲς καί τινα
τῶν διδύμου, et in fine Orestis: πρὸς διάφορα ἀντίγραφα. παρα-
γέγραπται ἐκ τοῦ διουυσίου ὑπομνήματος ὁλοσχερῶς καὶ τῶν
marah». Cf. Kirchh. Praef. Med. p. 3. Barthold. de scholl. veterum
in Eurip. fontt. Bonnae 1864. p. 31 sqq.

